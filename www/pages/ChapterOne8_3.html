<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Ви кажете Валері, що у вас є краща ідея. Поки що ви не можете гарантувати безпеку володарям особливих здібностей, як і безпеку тих, хто їх оточує. А от магічна академія на це цілком здатна. Хортовія — дружня країна зі схожою мовою, до того ж багато хто зі шляхти має союзи чи навіть коріння звідти. Домовитися про прийом до їхньої академії ваших чаклунів може бути не просто, але це лише справа техніки та дипломатії. А дівчинці та таким, як вона, буде значно краще серед таких самих чаклунів, — пояснили ви Валері.
		</p>
		<p>
			Жінка завагалася. Вона замислено потерла своє шрамоване підборіддя і зрештою відповіла, що вам має бути видніше.
		</p>
		<p>
			— То я вирушу в подорож? Це так чудово! — дівчина від радощів застрибала на місці.
		</p>
		<p>
			— Вагаюся аби запитати, за чий рахунок буде це все відбуватися? — поцікавився господар.
		</p>
		<p>
			Ви відповіли, що гільдія подбає про перевезення та навчання, та порадили готувати Сильвію в дорогу. Самі ж повернулися в штаб та почали писати королеві листа, в якому зробили запит на оплату навчання в академії за рахунок казни. Ви детально обґрунтували свою позицію, пояснивши, що до особливих людей потрібно особливе ставлення, яке наша країна наразі не в змозі надати.
		</p>
		<p>
			Довгий місяць це питання не могло зрушити з мертвої точки, аж нарешті ви отримали відповідь від королівського двору. На ваш подив, ваш запит повністю задовольнили. У королівському листі також зазначалося, що це добре вплине на дипломатичні стосунки та покращить ставлення до магії в країні.
		</p>
		<p>
			Так відбулася низка відправлень. Людей старшого віку ви відправляли порталом. Дітей та підлітків, яких через їхній вік не можна було переправляти порталом, доводилося везти каретами. Ви не шкодували людей та ресурси для того, аби забезпечити максимальну безпеку при будь-якому способі транспортування. Ви сподіваєтеся, що наслідки вашого рішення дійсно будуть такими добрими, як було сказано у відповіді.
		</p>
	</body>
</html>				