<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			На ранок наступного дня до штабу привезли сундук. Він був наповнений срібними гривнями. Це ваш перший бюджет. Уважно все перерахувавши та заповнивши журнал, третину ви витратили на замовлення амуніції, третину відклали на платню мисливцям, а ще третину лишили на непередбачувані витрати.
		</p>
		<p>
			Кількома днями пізніше вас відволік якийсь шум на вулиці. Ви вийшли на подвір’я, де Верен тренувався у стрільбі з арбалету по мішеням, встановленим у кутку. Ви покликали його до себе, щоб разом подивитися, що коїлося за воротами штабу. А коївся там парад.
		</p>
		<p>
			Ви зауважили вголос, що не бачите у рядах тих, хто марширує, реєстрових козаків — тільки вартових.
		</p>
		<p>
			— Не вартових, — відповідає Верен. — Їх перейменували у жандармів. Бачите, командире, форма трохи інакша.
		</p>
		<p>
			Ви з усмішкою кажете Верену, що ви надто довго знайомі, аби він називав вас командиром — принаймні не під час завдань. Нехай краще звертається по імені.
		</p>
		<p>
			— Добре, Юстине, — посміхається ваш друг. — Ох, ну й натворила наша королева нині, храни її Великий Бог. Вона ж бо вартовим не тільки назву змінила. Кажуть, що багато кого з міських капітанів було звільнено.
		</p>
		<p>
			Ви погоджуєтеся. Реформа вартових, створення нового озброєного угруповання у вашій особі, відміна застарілих законів. В неї явно є якийсь план, за яким вона діє. Ви сподіваєтеся, що зможете виконати свою роль із гордо піднятою головою.
		</p>
		<p>
			— До речі, про нашу роль. До нас уже надходить багато скарг та попереджень з усього міста. Нам потрібно більше людей.
		</p>
		<p>
			Тут ви теж погоджуєтеся. Пан Йонаш, літній писар, якого ви найняли для паперової роботи, не встигає записувати всі випадки за день. А швидкість реагування на них зовсім нікуди не годиться.
		</p>
		<p>
			— Можна мені втрутитися, пане? — до вас підійшов молодий хлопчина. Ви пам’ятаєте його, це Іво. Він не був серед людей, призначених королевою: ви взяли його, тому що побачили блиск в очах, коли він спитав, чи справді ви боротиметеся  зі злими чаклунами. — Я знаю декілька цехів, де можна дешево замовити роботу магічних самописних пер. Також я можу ходити по місту та розповідати всім, що нам потрібні люди. Я ж раніше працював глашатаєм!
		</p>
		<p data-showif="character.history.hasOwnProperty('backstory2_3')">
			Ви киваєте головою та кажете, що це гарна ідея. Іво радісно усміхається і збирається бігти виконувати, але ви його зупиняєте. Спочатку ви думаєте піти до пана Йонаша, але побачивши, що він по самі вуха загруз у паперах, вирішуєте, що впораєтеся самі.
		</p>
		<p data-showif="character.history.hasOwnProperty('backstory2_3')">
			Разом з Іво ви заходите до вашого кабінету. Ви згадуєте свого батька, коли сідаєте в крісло та берете до рук перо. Але перед тим, як почати писати зразок для цехів, потрібно визначити, як ви збираєтеся закликати людей.
		</p>
		<p data-showif="!character.history.hasOwnProperty('backstory2_3')">
			Ви киваєте головою та кажете, що це гарна ідея. Іво радісно усміхається і збирається бігти виконувати, але ви його зупиняєте. Разом із хлопцем ви йдете до пана Йонаша. Старий писар із першого дня загруз у паперах, але радо вітає вас. Ви кажете, що потрібно написати шаблон для цехів.
		</p>
		<p data-showif="!character.history.hasOwnProperty('backstory2_3')">
			— Так, це легко, — каже Йонаш. — Але аби це спрацювало, то людей потрібно чимось зацікавити. Ви мені підкажіть, у який бік тут вітер дутиме.
		</p>
		<p>
			Ви замислюєтеся. Перше, що спадає на думку — це обіцянка гідної платні. Грошей у вас на це достатньо. До того ж це дасть змогу бути вибагливим у відборі, бо передусім вам будуть потрібні козаки, вартові та люди із досвідом роботи з магією.
		</p>
		<p>
			Можна оголосити, що це потрібно Короні, тому що це правда. Обіцянки вислуги перед королівським двором легко приваблять других та третіх синів шляхтичів, а також усіх, хто підтримує нинішню владу. Такі люди вам зайвими точно не будуть.
		</p>
		<p>
			Врешті-решт можна зіграти на настроях. Якщо закликати допомагати мирним чаклунам, то це допоможе зменшити напруження серед народу. Якщо ж, навпаки, сказати, що ви будете чинити тиск на всіх чаклунів — це гарантовано привабить багато людей. Але й настрої у них будуть відповідні.
		</p>
	</body>
</html>				