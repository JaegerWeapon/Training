<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Із темряви на вас дивляться незрячі очі, але ви відчуваєте що вони бачать вас наскрізь. Від них не можна приховати ані печаль, ані цікавість, ані злість, адже очі ці бачили за своє життя усі можливі сторони людської душі.
		</p>
		<p>
			Ви повертаєтесь до цього образу знову та знову. Вам часто говорять що ваша мова схожа на музику, а голос немов спів пташки. Ви завжди бачите крізь чужу брехню чи хитрощі і завжди поминаєте добрим словом сліпого кобзаря, який ніби стоїть над вами та підказує потрібні слова.
		</p>
		<p>
			Хто це? Янгол що приходить у скрутну годину? Чи давно загиблий пращур, який не покинув свій рід навіть після смерті? Хоч як ви намагалися дізнатися більше, або навіть просто згадати його обличчя, образ так і зостається для вас таємничим заступником. 
		</p>
	</body>
</html>				