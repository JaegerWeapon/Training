<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			На дорозі ви зустріли веселого чоловіка. Він ішов вам назустріч та насвистував відому козацьку мелодію. Гарна вишита сорочка виднілася з-під кожуха, який явно бачив багато чого за своє існування. Незнайомець покрутив довгого вуса та спитав, чому ви такі засмучені. Ви розповіли про своє лихо.
		</p>
		<p>
			Козак подивився вам у вічі та серйозно запитав, чи правда те, що ви не винні, - точнісінько, як ваш батько до того. Ви так само відповіли, що це правда. Тоді козак запалив люльку та нагадав про один вислів: на злодієві шапка горить. Нерідко буває, що злочинець — той, хто найбільше кричить про крадіжку. Він порадив вам піти до того юнака та хитрістю дізнатися правду. Після цих слів щось в вашій голові клацнуло. Ви щиро подякували козакові, попрощалися і пішли додому. У вас був план.
		</p>
		<p>
			Рано-вранці ви прийшли до того, хто вас звинувачував, та відкрито заявили: ви знаєте, що це він вкрав свічника. На мить, усього лише на мить, справжній жах з’явився на обличчі юнака. Вас вигнали з його дому, але цього вже було достатньо. Ви розповіли батькам про те, що і як дізналися. Вони напружено вислухали вас і погодилися підтримати. Того вечора свічника було знайдено, а ваше добре ім’я — відновлено.
		</p>
	</body>
</html>				