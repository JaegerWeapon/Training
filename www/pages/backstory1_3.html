<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Дивовижний, майже нелюдський погляд зустрічає вас із темряви. Але він не несе загрози, навпаки — в ньому відчувається доброта та поблажливість старшого до молодшого. Очі фігури несуть в собі вікову мудрість що здобулася великою ціною, і тепер її носій прагне поділитися нею з тими, хто її гідний. 
		</p>
		<p>
			Ви повертаєтесь до цього образу знову та знову. Кожного разу коли ви вивчаєте щось нове, у вас з’являється відчуття ніби ви це вже давно знали. В глибині душі у вас сяє прагнення вивчити, винайти, дізнатися про цей світ. І кожного разу коли ви задовольняєте це прагнення, незримі мудрі очі дивляться на вас із задоволенням. 
		</p>
		<p>
			Хто це? Янгол що приходить у скрутну годину? Чи давно загибла пращурка, яка не покинула свій рід навіть після смерті? Хоч як ви намагалися дізнатися більше, або навіть просто згадати її обличчя, образ так і зостається вашим таємничим заступником. 
		</p>
	</body>
</html>				