<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Ви відповіли Валері, що не згодні з нею. Не вийде нічого гарного з пригнічування магії. Замість цього ви краще подбаєте про те, щоб вона була скерована у вірне русло. У вас є люди та ресурси, щоб створити комісію, яка буде на регулярній основі перевіряти, чи може людина контролювати свої здібності та як йде процес навчання, — таким є ваше остаточне рішення.
		</p>
		<p>
			Жінка завагалася. Вона замислено потерла своє шрамоване підборіддя і зрештою відповіла, що вам має бути видніше.
		</p>
		<p>
			— То я зможу і далі спілкуватися з бабусею? Це так чудово! — дівчинка від радощів застрибала на місці.
		</p>
		<p>
			— Вагаюся аби запитати, за чий рахунок буде це все відбуватися? — поцікавився господар.
		</p>
		<p>
			Ви відповіли, що гільдія забезпечить Сильвію вчителями та всім необхідним для навчання. Після цього ви повернулися до штабу та взялися за написання листа королеві. В ньому ви попросили про збільшення вашого бюджету задля найму людей, тямущих у магії. Ви детально обґрунтували необхідність такого рішення та пояснили, яким чином збираєтеся все організувати.
		</p>
		<p>
			Довгий місяць це питання не могло зрушити з мертвої точки, аж нарешті ви отримали відповідь від королівського двору. На щастя, ваш запит повністю задовольнили.
		</p>
		<p>
			Так ви почали наглядати за навчанням. Кожній особливій людині був призначений наставник, який навчав її дозволеному магічному мистецтву. Ви ж були головою комісії, яка слідкувала за дотриманням правил та видавала ліцензії. Ви сподіваєтеся, що це рішення не спричинить вам проблем у майбутньому.
		</p>
	</body>
</html>				