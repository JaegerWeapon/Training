<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Ви розумієте, що всі попередні ваші бійки й щербатого шеляга не варті. Цього б не сталося, якби ви вміли справно битися. Гарну зброю дістати важко, та вона вам і не потрібна. Вам потрібно щоб ваші руки стали зброєю. 
		</p>
		<p>
			Ви почали шукати того, хто міг би вас навчити. Ви приходили до бараків міських вартових та дивилися, як вони тренуються. Швидко, без правил, їх задача була зупинити злочинця, а не вбити його. Ви дивилися та намагалися запам’ятати, доки одного разу до вас не підійшов один із них. Високий вартовий, у волоссі якого вже блищала сивина. Його звали Марко. Він спитав вас, навіщо ви хочете навчитися битися. Ви відповіли правду: ви бажаєте захищати справедливість там, де це потрібно. Де інакше не обійтись.
		</p>
		<p>
			І він почав тренувати вас у вільний час. Спочатку прості прийоми, захоплення, підсічки. Згодом він почав вам показувати, як вибивати зброю з рук супротивника. Куди треба бити, щоб дезорієнтувати або повалити. Як використовувати в якості зброї будь-яку річ, яка є під рукою, та які є найбрудніші прийому вуличного бою. 
		</p>
		<p>
			В якийсь момент ви почали тренуватися з іншими вартовими. Марко нацьковував їх на вас по одному чи навіть по двоє. Він вигадував сценарії, де ви були злочинцем, а вартовим було потрібно вас спіймати та знешкодити. В таких тренуваннях проявлялося дуже багато можливостей, про які б ви й не подумали.
		</p>
		<p>
			Одного дня Марко наказав схопити вас одразу трьом вартовим. Вашим завданням було протриматись якомога довше, але ви настільки захопилися, що й незчулися, як перемогли в цій нерівній боротьбі. Ваш учитель лише хитро посміхнувся. Після цього ви зрозуміли, що ви готові.
		</p>
	</body>
</html>				