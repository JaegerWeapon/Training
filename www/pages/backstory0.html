<!DOCTYPE html>
<html>
	<head>
		<link rel="stylesheet" href="../sitestyle.css">
		<meta charset="UTF-8">
	</head>
	<body>
		<p>
			Ви народилися восени. Ваша пам’ять цього не зберегла, але матуся завжди казала що в цей день, рівно опівдні, земля була устелена м’яким золотавим листям. Кожного року, як літо іде на спад та вітер починає розносити приємну прохолоду, ваша матуся, закінчивши тяжкі буденні справи, полюбляє сісти біля віконця і знову розповісти про той чудовий день, коли ви з'явилися у цьому світі. 
		</p>
		<p>
			Хоча ви серцем радієте за неї і кожного разу слухаєте, намагаючись не переривати потік спогадів, у вашій пам’яті збереглася зовсім інша картина. Образ, який ви тримаєте для себе і ні для кого іншого. Образ настільки дивний і чарівний, що іноді він наводить на думки про нерозривний зв’язок кожної людини зі своїми пращурами.
		</p>
		<p>
			Ви пам’ятаєте перед собою дві фігури. Одна — витончена та ніжна. Це ваша мати. Інша — велика та нерухома. Це ваш батько. Вони тримають вас на руках, і в цей час з'являється третя фігура, непомірно далека, але ви відчуваєте її підтримку, ніби незриме заступництво. Ця фігура нагадує…
		</p>
	</body>
</html>				