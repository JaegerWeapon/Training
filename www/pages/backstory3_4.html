<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Ви йшли не розбираючи дороги. Забрели до лісу та повільно блукали серед дерев, торкаючись їхні стовбури. Раптом ви відчули що чиїсь руки схопили вас та почали лоскотати. Спочатку жах, а потім нестримний регіт охопив вас, і ви впали на землю. Через декілька хвилин відчуття лоскоту зникло і ви змогли розгледіти того, хто це робив. Струнка дівчина з довгим зеленим волоссям та в білосніжній сорочці стояла та посміхалася вам.
		</p>
		<p>
			Вона схилилася над вами та спитала, що ви тут робите. Увесь недавній веселий настрій немов корова язиком злизала і ви розповіли їй свою історію. Дівчина сумно похитала головою. Ви запитали, що ж вам тепер робити, і вона відповіла, що кривдник зробив це не зі зла, а зі страху, та запропонувала допомогти вам обом. Дівчина дістала зі своєї торбинки невеличкий листочок та наказала його з‘їсти. Після цього вона порадила піти до того юнака та щиро з ним поговорити. “Люди не злі, — мовила вона і зкуйовдила ваше волосся. — Просто іноді плутаються та не можуть знайти дороги”. Ви сердечно подякували незнайомці й пішли. Тепер ви знали, що робити.
		</p>
		<p>
			Рано-вранці ви прийшли до того, хто вас обмовив. Дочекалися, допоки всі дорослі, які могли б завадити, розійдуться у справах, та постали перед своїм однолітком. Пам’ятаючи про слова лісової дівчини, ви якомога м’якше запитали, чому хлопець так вчинив і чи можете ви якось допомогти, щоб виправити брехню. Муки сумління відобразилися на його обличчі, і зрештою він зізнався, що насправді крадіжку скоїв він. Ви сказали, що пробачаєте йому, але зі свічником потрібно щось робити. Удвох ви зметикували, як зробити все так, щоб свічник знайшовся ніби сам по собі, а його сім’я вибачилася перед вашою. Того ж вечора свічника було знайдено, а ваше добре ім’я — відновлено.
		</p>
	</body>
</html>				