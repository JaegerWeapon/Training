<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Раптом ви згадали про падре Лазара. Він розповідав вам, що на початку свого шляху він пізнавав Бога у монастирі святого Рафара, місці, яке називав суворим за правилами, але справедливим за сутністю. З допомогою падре Лазара ви зможете відправити священника-відступника  саме туди, на чесний суд.
		</p>
		<p>
			Ви зайшли до камери із затриманим.
		</p>
		<p>
			— Якщо ви зараз же не відпустите мене, то будете відповідати перед…
		</p>
		<p>
			Ви перебили його, сказавши, що відповідатимете тільки перед Великим Богом та королевою.
		</p>
		<p>
			— О Великий Боже, дай мені сил терпіти нахаб, що оточують мене! - священник потер лоба. - Що вам взагалі від мене потрібно?
		</p>
		<p>
			Ви розважливо та спокійно змалювали йому ситуацію. Хоче він того чи ні, але тепер контролем магії займаєтеся ви, тож ви бажаєте, аби священник надалі стримувався у своїх проповідях про чаклунства. Окрім того, він повинен принести офіційне вибачення перед жінкою, яку хибно звинуватив у темних мистецтвах.
		</p>
		<p>
			— Ви притягли мене сюди та смієте висувати якісь умови?! Я ніколи не відмовлюся від своїх слів, ані про бридке чаклунство, ані про ту відьму!
		</p>
		<p>
			“Тоді час розмов завершено”, — кажете ви та виходите з камери.
		</p>
		<p>
			Ви піднімаєтеся на другий поверх штабу та заходите до приміщення, яке під час першого огляду припало вам до серця: середніх розмірів кімната без вікон і з масивним дубовим столом по центру. Кімната капітана вартових у минулому — тепер ваш кабінет. Ви сідаєте та починаєте писати листи: падре Лазару та у монастир святого Рафара.
		</p>
		<p data-showif="character.history.hasOwnProperty('backstory2_3')">
			Каліграфічно виводячи літери, ви пояснюєте ситуацію. Пройде деякий час, допоки церковний апарат розкрутиться та займеться недбалим священнослужителем, але у вас цей час є.
		</p>
		<p>
			Напружено виводячи літери якомога рівніше, ви пояснюєте ситуацію. Пройде деякий час, допоки церковний апарат розкрутиться та займеться недбалим священнослужителем, але у вас цей час є.
		</p>
		<p>
			Ви віддаєте наказ доставити листи до столичної церкви до рук падре Лазара. Звідти він має зв’язатися з монастирем. Цю ситуацією вирішено. Тепер можна зайнятися іншими справами.
		</p>
	</body>
</html>				