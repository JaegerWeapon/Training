<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Вирішено. Оскільки ваша мета — не допустити повторних гонінь на чаклунів, то вам потрібні люди, які не будуть надто категоричними у своїх поглядах. Ви впевнені, що зможете забезпечити належний рівень підготовки, головне — показати всім, що ви зможете ефективно захистити звичайних людей від чаклунів, а чаклунів — від звичайних людей.
		</p>
		<p data-showif="character.history.hasOwnProperty('backstory2_3')">
			Красивими літерами ви почали виводити великі букви. Заклик та обіцянка щедрої винагороди. Далі — схематичний малюнок, не тільки для прикраси, а й для людей, що не вміють читати. Велика цифра, що означає плату, декілька завершальних штрихів — і зразок готовий.
		</p>
		<p data-showif="character.history.hasOwnProperty('backstory2_3')">
			Про всяк випадок ви показали листівку Йонашу. Він з повагою кивнув головою та пригладив свою цапину борідку.
		</p>
		<p data-showif="character.history.hasOwnProperty('backstory2_3')">
			— У вас гарний почерк, пане Юстине. Де ви вчилися каліграфії?
		</p>
		<p data-showif="character.history.hasOwnProperty('backstory2_3')">
			Ви відповіли, що це ваша навичка з самого дитинства та подумки подякували батькові за науку.
		</p>
		<p data-showif="character.history.hasOwnProperty('backstory2_3')">
			Іво за цей час встиг обійти кабінет Йонаша, вивчаючи кожну деталь. Ви підізвали його до себе та вручили зразок листівки. Нетерплячий парубок ледь не побіг виконувати наказ, не дослухавши ваших інструкцій, за що Йонаш зробив йому зауваження та насварив пальцем.
		</p>
		<p data-showif="!character.history.hasOwnProperty('backstory2_3')">
			Йонаш взявся до роботи. Для його віку у нього була на диво тверда рука, про що ви й зауважили вголос, на що писар лише усміхнувся. Стрункі літери виходили з-під його пера одна за одною. Заклик та обіцянка щедрої винагороди. Далі — схематичний малюнок, не тільки для прикраси, а й для людей, що не вміють читати. Велика цифра, що означає плату, декілька завершальних штрихів — і зразок готовий.
		</p>
		<p data-showif="!character.history.hasOwnProperty('backstory2_3')">
			Іво за цей час встиг обійти кабінет Йонаша, вивчаючи кожну деталь. Ви підізвали його до себе та вручили зразок листівки. Нетерплячий парубок ледь не побіг виконувати наказ, не дослухавши ваших інструкцій, за що Йонаш зробив йому зауваження та насварив пальцем.
		</p>
		<p>
			Разом із Іво ви відрядили Валері Гербурт, одну з тих, кого королева виділила у ваше розпорядження і яку Її Величність окремо відзначила за її заповзятість та майстерність у фехтуванні. Ви сподіваєтеся, що ця воїтелька не дасть юнаку потрапити в халепу. До того ж шрам на її обличчі має показати працівникам цеху, що це не та особа, яку можна надурити, заломивши високу ціну.
		</p>
		<p>
			Ось так і відбувся ваш призов. Одного разу ви завітали до цеху з самописними перами, щоб на власні очі побачити ряди столів, на яких ваші листівки виводилися завдяки магічному мистецтву. Спочатку майстер цеху перелякався, бо вирішив, що ви прийшли сюди через використання магії, проте ви заспокоїли його, сказавши, що полюєте лише на небезпечну магію. А найгірше, що може зробити самописне перо — це обляпати чорнилами улюблену вишиванку.
		</p>
		<p>
			Так чи інакше, а люди й справді почали до вас приходити. Ви доручили Верену перевіряти їхні здібності у фехтуванні, а самі займалися тими, хто декларував володіння магічними навичками. Приходило багато простого люду. Мало хто з них володів навичками бою чи магії бодай на якомусь притомному рівні, але головне, на що ви зважали - це їхнє ставлення до магії як такої. Ви розповідали, що збираєтеся мирними та законними шляхами регулювати магію, щоб люди могли почуватися спокійно та безпечно в присутності чаклунів.
		</p>
		<p>
			Були ті, хто з вами не погоджувалися. Решта ж долучилася до лав ваших мисливців на магію. Їм, як і всім іншим, видавалися плащі з дубленої шкіри та крислаті капелюхи. Перше добре захищало від базових атакуючих заклять, а друге дозволяло приховати обличчя від заклять, для яких необхідний контакт із очима. Ви самі затверджували цю форму, тож дуже тішилися, бачачи, як все більше й більше людей у штабі вбирали її. Ваша справа набирала обертів.
		</p>
	</body>
</html>				