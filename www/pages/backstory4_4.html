<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Ви вирішили що насильство — це не панацея. Хто завгодно може до нього вдатися, а ви будете шукати інший шлях. Ви хочете щоб ваша мова була вашою зброєю, щоб коли ви говорили — вас слухали безперервно. Й ви пішли шукати того хто міг би вас навчити.
		</p>
		<p>
			Ви слухали герольдів на площі й священників в церквах. Коли хтось поблизу встрявав у суперечку, ви уважно запам’ятовували хто та як виграв у неї. Одного разу ви натрапили на жебрака який щось пояснював купці обурених людей. З розмови ви зрозуміли що жебрак, за якоюсь невідомою причиною, плюнув в обличчя комусь з дворянського роду. Вам було цікаво як його ще не побили, тому ви прислухались.
		</p>
		<p>
			Виявилось, що перед ними стоїть ніхто інший як Дорофей, відомий філософ який проповідував аскетичний образ життя. Коли його запросили до заможнього маєтка, його господар з зневагою сказав філософу щоб той не надумав нікуди й плюнути щоб порушити чистоту. Переконавшись що маєток й справді чистіший нікуди, Дорофей плюнув аристократу у обличчя, пояснивши це тим що це найбрудніше місце що він знайшов.
		</p>
		<p>
			Аристократ наказав своїм людям вивести філософа на вулицю та повчити уму-розуму, але ось він, стоїть перед натовпом й так влучно обирає слова що жодного синця на ньому ще не поставили. В решті решт, люди погодилися з Дорофеєм та розійшлися. Ви залишилися з ним на одинці.
		</p>
		<p>
			Ви спитали в нього, де він навчився так красиво говорити. Він відповів що життя може навчити й не такому. Весь день ви провели з філософом, допомагаючи йому в повсякденних ділах. Він розповів вам багато цікавих речей про мову та її використання. Попри його відомість, він добровільно жив на околиці міста, під перевернутим візком. 
		</p>
		<p>
			Ви завітали до нього наступного дня. Й наступного теж. Ви були не єдиним, хто вчився у нього, але це було й не важливо. Дорофей розповідав вам багато речей про життя та людську сутність. Що важливо та що вважається за важливе, що потрібно відстоювати а що краще залишити й не чіпати. День за днем ви слухали, тренували дикцію та практикувалися у дебатах. Ви знали як відрізнити розмову по суті від демагогії, як захиститися від нападок та сформулювати свою точку зору. Коли світ навколо можна обернути в слова, він здається набагото більш простішим й складнішим одночасно. Коли ви висловили цю думку Дорофею він лише посміхнувся та поплескав по вас плече.
		</p>
	</body>
</html>				