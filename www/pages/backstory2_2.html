<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Вашого батька подовгу не було вдома. Але коли він приїжджав — це завжди було святом. Навіть сусіди зустрічали його з радістю, коли він їхав на своєму коні по головній вулиці села. Батько розказував, що на кордоні з королівством є велика імперія, котра бажає захопити усіх навколо, і що коли він у від’їзді, то робить усе, щоб цьому завадити. Розказував, що він керує великою залізною трубою, в яку засипають чарівний чорний пил, що дозволяє жбурляти залізні ядра на багато саженів уперед. 
		</p>
		<p>
			Ви завжди захоплено слухали всі його розповіді. Минав час, і згодом ви навчилися розрізняти курінного і кошового отаманів, знали відмінності обов’язків писаря та підписаря. Під суворим батьківським наглядом ви привчилися до дисципліни, до того, що інструмент завжди повинен бути заточений, зброя готова до бою, а обід рівно опівдні. Юнаку тяжко робити справи дорослого чоловіка, але ви мужньо робили усе, що могли, намагаючись бути схожим на тата.
		</p>
		<p>
			Так жили ваші батьки, так жили їх діди та прадіди. Батько казав що так будете жити й ви. Хоча ви ніколи не сперечалися з цим, та десь в глибині душі вам здавалося, що доля приготувала для вас дещо зовсім інше...
		</p>
	</body>
</html>				