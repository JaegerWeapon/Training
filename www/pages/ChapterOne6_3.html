<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Загалом вас не надто бентежить, що саме священник патякатиме на своїх  проповідях. Тим паче, що ваша робота завершилася, коли ви зупинили страту та перевірили жінку на темне чаклунство. Далі — справа церкви, що саме робити з недбалим священнослужителем.
		</p>
		<p>
			— Якщо ви зараз же не відпустите мене, то будете відповідати перед…
		</p>
		<p>
			Ви перебили його, сказавши, аби він приберіг свої запальні промови. Ви прийшли його відпустити.
		</p>
		<p>
			— Почнемо з того, що ви взагалі не мали мене сюди тягнути! Але добре. Великий Бог усім дає право на помилки.
		</p>
		<p>
			Ви спокійно пояснюєте йому, що тепер контроль магії здійснюєте ви, тож відтепер із подібними ситуаціями він має звертатися до вас. Ви попереджаєте його, аби він не намагався виносити вироки самотужки або за допомогою інших церковних сановників, після чого відпускаєте.
		</p>
		<p>
			Священник виходить із приміщення, буркочучи щось собі під ніс. Скорше за все, він продовжить підбурювати людей проти магії, але це вже його право. Цю ситуацією вирішено. Тепер можна зайнятися іншими справами.
		</p>
	</body>
</html>				