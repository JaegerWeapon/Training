<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			З самого раннього віку ви знали звідки береться м’ясо на столі. Ви гарно пам’ятаєте як ревіли над вбитою птицею, що батько приніс з лісу, а ваша мати намагалась вас заспокоїти. Таке коло життя, такий задум Великого Бога, казала вона та ніжно гладила вас по голові. 
		</p>
		<p>
			Згодом ви почали допомагати батькові свіжувати туши тварин, дубити шкіру, а потім і взагалі ходити з ним на полювання. Лук для вас був занадто великий, але ви гарно поралися з метальними ножами й сокирами. Іноді батько тільки супроводжував вас на полюванні. Коли ви нічого не ловили, сім’ї доводилося недоїдати. Але таким було його навчання вам. Будь пильнішим за сокола й швидкішим за оленя — від цього залежить життя та добробут тебе та твоїх рідних.
		</p>
		<p>
			Так жили ваші батьки, так жили їх діди та прадіди. Ваш батько казав що так будете жити й ви. Хоча ви ніколи не сперечалися на цю тему, десь в глибині душі вам здавалося що доля приготувала для вас дещо зовсім інше...
		</p>
	</body>
</html>				