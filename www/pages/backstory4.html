<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Ви почали помічати як дорослішаєте. Незнайомці більше не ставляться до вас поблажливо, батьки вимагають від вас більше, а юнаки та діти звертаються з повагою у голосі. Ви вирішуєте прийняти новий тягар відповідальності якомога достойніше та з високо піднятою головою.
		</p>
		<p>
			Одного разу, коли вам доручили похід до міста, ви завітали до заїжджого двора. Пропустили чарку хмільного напою, аж коли зачули, як компанія з трьох чоловіків обговорює ритуал жертвоприношення. Ви злякалися: як про таке можна навіть подумати? І чому всім навколо байдуже? Навіть якщо мова йшла про принесення в жертву тварини — це все одно вважається за темну магію і є абсолютно неприпустимим. В одну мить вас опанувала лють. Ви почали кричати на підозрілих чоловіків, звинувачувати їх у злочині та обіцяти розказати вартовим.
		</p>
		<p>
			Пізніше ви зрозуміли, що це був не наймудріший вчинок. Три холоднокровних погляди дивилися на вас. Одна мить — і ви відчули, як щось гостре впивається вам у груди. “Прийми цю кров, Господаре!” — встигаєте почути ви, падаючи на підлогу. Незнайомці швидко йдуть. Ви навіть не встигли помітити загрози, адже вас уразили забороненим закляттям. Раніше ви тільки чули про клинки з чистої пітьми. Нині ви змогли відчути темне мистецтво на власній шкірі.
		</p>
		<p>
			Єдине, що завадило вам вмерти — це монах, що проходив повз. Рани від магії краще лікувати іншою магією. На щастя, літній чоловік із сивою бородою її знав.
		</p>
		<p>
			Відновлювалися ви дуже довго. Вам доводилося часто ходити до церкви, де священики допомагали вам притлумлювати біль. Але більше за все вас турбувало не поранення, а причина того, чому так сталося. Правда ж була на вашому боці! Ви вирішили, що не хочете, аби подібне коли-небудь повторилося знову. Вам потрібно бути сильним, щоб відстоювати те, що ви вважаєте за вірне. Тож ви вирішили навчитися...
		</p>
	</body>
</html>				