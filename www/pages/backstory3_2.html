<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Ви йшли не розбираючи дороги. З тяжких дум вас висмикнув різкий оклик: чоловік із зарядженим самострілом у руках холодно спитав, що ви тут робите. Розгубившись, ви розповіли свою історію. Чоловік прибрав зброю та присів на поли свого довгого шкіряного кожуха. Ви тільки зараз помітили його крислатий капелюх із пером. 
		</p>
		<p>
			Чоловік назвався мисливцем на відьом. Він грізно спитав, чи правда те, що ви невинні, й ви з усією можливою мужністю відповіли, що це так. Тоді мисливець вирішив дати вам пораду зі свого життя. Він розповів, як правильно вистежувати справжніх злочинців, розповів, що іноді найголосніше про злочин кричить сам злодій. Після цих слів щось в вашій голові клацнуло. Ви щиро подякували мисливцю, попрощалися і пішли додому. У вас був план.
		</p>
		<p>
			Рано-вранці ви прийшли до будинку того, хто вас звинувачував. Ви сховалися поблизу й стали чекати, допоки вся його сім’я не розійдеться у справах. Викрадений коштовний свічник — чимала річ, тож в хаті не так багато є місць, де його можна сховати. Ви хутко перевірили підпіл, горище та землю навколо хати. Вас помітили і витурили геть, але ви встигли помітити дивну пляму перекопаної землі, якраз за  розмірами свічника. Ви розповіли батькам про те, що і як дізналися. Вони напружено вислухали вас і погодилися підтримати. Того вечора свічника було знайдено, а ваше добре ім’я — відновлено.
		</p>
	</body>
</html>				