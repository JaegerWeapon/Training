<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Якби в вас була зброя, такого б не сталося. Але справжня зброя, шпага чи шабля, не дістається кому завгодно. Потрібно буті гідним щоб її отримати. Тому ви вирішили стати гідним. 
		</p>
		<p>
			Ви відправились в похід з однією козацькою сотнею. Хоч на вас дивилися з підозрою, ви робили все щоб заслужити їх довіру, від готування їжі до чистки зброї. Через деякий час, вам дозволили тренуватися на дерев’яних шаблях. Ваші старання помітив сотник на ім’я Яків. Він вирішив сам вас тренувати й ви були йому дуже вдячні. День за днем, прийом за прийомом ви вчилися мистецтву фехтування. Кожного вечора ви падали без сил у похідне ліжко, щоб рано вранці знов прийнятися до роботи, допомоги та тренувань. 
		</p>
		<p>
			Одним днем, Яків покликав вас з собою. Ви, та ще декілька козаків, вирушили щоб наздогнати банду розбійників. Їх виявилось більше ніж ви очикували. Яків гадав що обійдеться зовсім без бою, але бандити були впевнені в собі та напали першими. У вас зі зброї була лише теслярська сокира, якою ви відбивалися по мірі можливості. 
		</p>
		<p>
			В Якова вибили зброю з рук. Його майже зарубав один з розбійників, якби ви не жбурнули свою сокиру у нього та підібрали зброю свого вчителя. Всі тренування пролетіли перед очима. Швидко, люто та нестримно ви розмахували шаблею вліво та вправо, ігноруючи власні поранення. Зупинилися ви лише тоді коли всі злодії лежали на землі. Після цього випадку вас стали зустрічати поважливими кивками.
		</p>
		<p>
			Коли похід завершився, ви стали роздумувати як роздобути гроші на власну зброю. Ви поділилися своїми думками з вчителем. Розказали про те як бажаєте мати зброю та силу для того щоб не спускати несправедливості. В ту мить Яків довго дивився вам у очі. Перед тим як ви назавжди покинули козацьку сотню, ваш вчитель підійшов до вас, та передав вам згорток. Всередині лежала його шабля.
		</p>
		<p>
			Стара, вицвіла, вона все ще тримала в собі гордовиту велич справжньої зброї. Яків сказав  що ця шабля дісталося йому з рук отамана у винагороду за хоробрість. Тепер він передає її наступному воїну, та передає наказ отамана — щоб зброя ця ніколи не підіймалась за несправедливе діло. Ви обіцяєте що так воно й буде.
		</p>
	</body>
</html>				