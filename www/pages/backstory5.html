<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Багато речей трапилося в королівстві, поки ви займалися своїми справами. Ви жили далеко від столиці, тому до вас доходили тільки чутки та відголоски бурхливого політичного життя. Але були речі які торкнулися й вас теж. Король чимось прогнівив реєстрове козацтво та вони від нього відвернулися. Настали скрутні часи, багато хто називав їх розгулом бандитів. Виходити з дому та за межі села стало небезпечніше.
		</p>
		<p>
			Замість зважених дій, король звинуватив у розладі злі чари та відьом. Словосполучення розгул бандитів зник з розмов тому що на зміну йому прийшло визначення гоніння на відьом. Кожний третій тепер уявляв себе мисливцем на відьом. По містах та селищах пройшли погроми та масові істерії. Люди почали звинувачувати не тільки відьом, знахарок, а й просто усіх жінок які опинилися не в тому місті не в той час. Несолодко прийшлося й чоловікам, які володіли чарами. Кожен хто мав на плечах голову та хоч крихітку знань про чари, намагався це усіма силами приховати щоб уникнути сумної долі.
		</p>
		<p>
			Як казала ваша мати, Великий Бог милостивий, тому гоніння не продовжилися довго. Свій хід зробила сестра короля, яку той весь час намагалися сховати від громадських очей. Аврелія-Аріанта, здобувши підтримку козацтва та церкви, відправила свого брата у вигнання. Своїм першим же наказом вона заборонила діяльність усіх мисливців на відьом. Козацькі дружини швидко хапали та знешкоджували усіх хто намагався вершити самосуд. Порядок був відновлений.
		</p>
		<p>
			Багато хто якщо не полюбив, то почав поважати нового монарха. У вельми короткі строки вона відмінила багато застарілих законів та дозволила обирати міських бургомістрів на кшталт реєстрового козацтва. Це дещо позбавило її підтримки дворянства, але головне діло було не в них. Рубом все ще стояло питання чар. Хоча гоніння припинилися, багато хто все ще не любив чаклунів. Якщо не приймати рішень, гоніння могли дуже просто спалахнути ще раз.
		</p>
		<p>
			Ви гостро відчули що хочете стати одним з тих хто робить ці рішення. Бути тим хто робить різницю. Ви побачили в королеві Аврелії справжнього правителя. В день коли її прилюдно коронував патріарх Ульріх Амаранд, ви дали собі клятву що ніколи не зрадите ні її, ні свого королівства. Саме тому ви...
		</p>
	</body>
</html>				