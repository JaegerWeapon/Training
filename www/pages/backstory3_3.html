<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Ви йшли не розбираючи дороги та спам’яталися біля невеликого хутора. Чоловік, що рубав дрова на дворі, покликав вас та спитав, чи все з вами гаразд. Ви впізнали в ньому муляра, який іноді заходив до ваших батьків. Не знаючи, що робити, ви розповіли йому свою історію. Він схрестив свої дужі руки та кивнув головою. 
		</p>
		<p>
			Уважно все вислухавши, він суворо спитав, чи правда те, що ви не винні. Ви з усією щирістю мовили, що це так. Деякий час муляр думав та чухав макітру, поки його дружина пригощала вас пиріжками. Врешті-решт чоловік відповів: він не знає, як допомогти знайти винного, але він точно знає, що злословити на інших — це поганий вчинок. Муляр порадив вам піти до вашого кривдника та дати йому гарного прочухана. Після його слів вам стало легше. Ви щиро йому подякували, попрощалися з його родиною і пішли додому. Тепер ви знали, що робити.
		</p>
		<p>
			Рано-вранці ви прийшли до того, хто вас обмовив. Дочекалися, допоки всі дорослі, які могли б завадити, розійдуться у справах, та постали перед своїм однолітком. Ви відкрито попередили, що поб’єте його, якщо той не візьме свої слова назад. Як ви й гадали, хлопець не погодився — і почалась бійка. Ви вкладали в удари всю свою силу, і під кінець ваш супротивник впав і, щоб уникнути подальші побої, зізнався, що це він викрав свічника. Після цього ви розповіли батькам про те, що і як дізналися. Вони напружено вислухали вас і погодилися підтримати. Того вечора свічника було знайдено, а ваше добре ім’я — відновлено.
		</p>
	</body>
</html>				