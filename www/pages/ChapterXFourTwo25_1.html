<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Минуло декілька місяців зі смерті Донимира. Усі смерті які сталися у вибуху повісили цілком на Донимира. Верен був у числі ціх смертей. Вас та ваших мисливців прозвали героями, які зупинили кровожерливого чаклуна. Попри це, вам було досить важко повертатися до денних обов’язків після такого.
		</p>
		<p>
			В останні часи у вас виникало все більше суперечок з Валері. Вона казала що ви стали більш жорстоким, ваші останні накази приводили до більшого насильства, або серед звичайних людей, або серед самих мисливцев. Й хоч ви все заперечували, десь всередені вас підточував страх що вона права. З рештою Валері покинула ряди мисливців.
		</p>
		<p>
			Пан Йонаш зник. В один день він просто не прийшов до гільдії. За які б нитки ви не тягнули, ви не змогли з’ясувати що сталося. Ви згадали його слова про те що він слідкував за вами для королеви. Можливо, його замінив хтось інший? Це наштовхувало вас на негарні думки стосовно того кому можна довіряти. Принаймні, допоки ви у королівському фаворі перейматися не варто. Напевно.
		</p>
		<p data-showif="character.stats.magictolerance <= 0">
			Королева Аврелія стала частіше ставити вас в курс справ, ви стали значно більше впливати на закони. Власноруч ви перебрали майже усі нині відомі закляття та ритуали щоб встановити яке з них вважати шкідливим, а яке ні. Подавляючу кількість заклять ви заборонили.
		</p>
		<p data-showif="character.stats.magictolerance > 0">
			Королева Аврелія стала частіше ставити вас в курс справ, ви стали значно більше впливати на закони. Власноруч ви перебрали майже усі нині відомі закляття та ритуали щоб встановити яке з них вважати шкідливим, а яке ні. Більшу кількість з заклять ви все ж дозволили.
		</p>
		<p>
			Також ви вирішили взяти у міцну хватку усіх хто в майбутньому намагатиметься просунутись у магічному ремеслі. Це зустріло підтримку у народу, але жорстко критикувалося серед усіх більш-меньш тямущих чаклунів.
		</p>
		<p>
			Один з таких, Карл Васкул, заявив що має намір завадити вам у таких спробах обмежити магічний потенціал цілої нації. Втім, ви вже отримали на нього всю можливу інформацію й готові усунути зухвалого чаклуна якщо він становитиме загрозу.
		</p>
		<p>
			Іноді, вам сняться кошмари. Ви прокидаєтесь у холодному поті, згадуючи про вибуха та усіх ваших людей хто в ньому помер. Особливо Верена. У снах ви бачите як він тягне до вас руки. Кожен раз ви прокидаєтесь щоб пообіцяти що їх жертва не була марною.
		</p>
		<p data-showif="character.history.hasOwnProperty('ChapterUThree20_1') && character.history.hasOwnProperty('ChapterUThree21_1')">
			Ви продовжили зустрічатися з Кліо, але це не тривало довго. Ви все більше навантажували її агентурною роботою. Хоча спочатку вона не була проти, щось змінилося в її погляді, в її словах. В один момент вона перестала називати вас "сонечком". А після й зовсім зникла, залишивши у вас на столі запечатаний конверт. Ви не наважилися його відкрити.
		</p>
		<p>
			Вам почало здаватися що усі нові мисливці стороняться вас. В їх очах читається повага та страх, й ви не впевнені чого більше. Після довгих роздумів насамоті, світ ніби став іншим. Більш простим, зрозумілим. Немає сенсу у складній філософії, розділенні моралі на відтінки. В світі є просто добро та просто зло. Нічого більшого.
		</p>
		<p>
			Ви з головою поринули у роботу. Більше ніщо вам не заважає, ніхто не відволікає. Там де раніше бачилися ризики, тепер видно можливості. Згодом, навіть кримінальний світ схилився перед міццю вашої гільдії. 
		</p>
		<p>
			Тепер ви знаєте свою ціль. Ви охоронятимете справедливість. За будь-яку ціну.
		</p>
	</body>
</html>				