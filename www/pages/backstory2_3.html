<!DOCTYPE html>
<html>
	<head>
		<link rel="stylesheet" href="../sitestyle.css">
	</head>
	<body>
		<p>
			Образ тата назавжди викарбуваний у вашій пам’яті як образ чоловіка, що схилився над стосами паперу. Ви немов зачаровані дивилися на гачкуваті символи, які обережно виводила чорнилами батьківська рука. Згодом він почав пояснювати, що ті символи значать, і для вас ніби відкрився новий світ.
		</p>
		<p>
			Майже кожен звук мав свою літеру. А одна й та ж літера могла мати різний спосіб написання. Коли ви впевнено почали читати те, що писав тато, він дозволив вам власноруч взяти перо і спробувати самому. Перші спроби були далекі від красивої каліграфії батька, але він терпляче продовжував вас вчити. Деякі найвдаліші спроби батько брав із собою на роботу і ви цим дуже пишалися. Ви не знали, на кого саме він працює, але тато був майже єдиним, хто приносив до селища дорогоцінні металеві монети — срібні гривні та золоті злоти.
		</p>
		<p>
			Так жили ваші батьки, так жили їх діди та прадіди. Батько казав що так будете жити й ви. Хоча ви ніколи не сперечалися з цим, та десь в глибині душі вам здавалося, що доля приготувала для вас дещо зовсім інше...
		</p>
	</body>
</html>				